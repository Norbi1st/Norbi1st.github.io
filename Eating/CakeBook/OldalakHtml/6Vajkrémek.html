<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>6,Vajkrémek</title>
</head>

<body>
    <h1>6,Vajkrémek</h1>
    <section>
        <div class="wrapper">

            <h2> Vajkrémek</h2>



            <p> Magas zsiradék- és cukortartalmú töltelékek. Fogyasztásuk nagy energia-bevitelt ("luxuskalóriát")
                biztosít a
                szervezetnek, ezért nem tartják korszerű félkész terméknek. Ennek ellenére a kikészített sütemények - a
                torták, szeletek, roládok, mignonok, csemegék stb. - zömét vajkrémekkel töltjük. Ennek oka, hogy jól
                ízesíthetők, a tejszínkrémeknél könnyebben kezelhetők és hosszabb ideig eltarthatók, a vendégek részéről
                pedig a nehezen változó fogyasztási szokások.

            </p>

            <h2>Hagyományos alapvajkrém</h2>

            <p> Összetétele: 1 kg vaj és 1 kg cukor. Készítési módja attól függ, hogy a cukrot milyen formában adjuk a
                vajhoz.</p>

            <p> A fondánnal készült vajkrém előállítása egyszerűbb. A megpuhított, kissé megmelegített vajat habosra
                keverjük és fokozatosan hozzáadjuk a gyenge golyóra főzött fondant.
            </p>
            <p> A cukorszörppel készült vajkrémhez előbb a cukorból - kg-onként 3,5 dl - vízzel erős szálra besűrített
                cukorszörpöt készítünk. A kihűlt szörpöt a habosodó vajba csurgatjuk.
            </p>
            <p> A porcukorral készült vajkrémhez előbb a vajat kihabosítjuk, majd hozzáadjuk az átszitált porcukrot és
                ezzel
                készre habosítjuk. (Ez a legegyszerűbb és leggyorsabb.) Összetétele: 50 dkg margarin és 50 dkg porcukor.
            </p>


            <h2>A főzött vajkrém</h2>

            <p> Az utóbbi években a hagyományos vajkrémet egyre inkább a csökkentett zsiradéktartalmú, kevesebb cukorral
                készülő és valamilyen főzött krémmel dúsított vajkrémek váltják fel. Ezeknek a krémeknek összefoglaló
                neve a
                főzött vajkrém, jóllehet már vajat sem tartalmaznak. Az állati eredetű zsiradék a vaj tökéletesen
                helyettesíthető a növényi eredetű különféle krémmargarinnal.</p>

            <h3> A vajkrém dúsítására szolgáló főzött krémek:</h3>
            <ul>
                <li>· a gőzkrém,</li>
                <li> · a pudingkrémek és</li>
                <li> · az aranykrém.</li>

            </ul>








            <h3>A gőzkrém anyaghányada:</h3>

            <ul>
                <li> · Víz 0,5 liter </li>
                <li>· Liszt 7,5 dkg</li>
                <li>· Cukor 15 dkg</li>
                <li> Tojássárgája 3 db</li>
                <li> Vaníliás cukor 1 csomag (2dkg)</li>
            </ul>






            <p> A tojássárgáját a vaníliás cukorral, 2 dl vízzel és a liszttel péppé keverjük, ráöntjük a cukorral
                felforralt 3 dl vizet, majd állandó keverés mellett besűrítjük.

            </p>

            <h3>A pudingkrémek anyaghányada:</h3>
            <ul>
                <li> · Tej vagy víz: 0,5 liter</li>
                <li> · Krémpor 6 dkg</li>
                <li>· Cukor 12,5 dkg</li>

            </ul>






            <p> A kevés folyadékkal elkevert krémporra ráöntjük a cukorral felforralt többi folyadékot és besűrítjük.
            </p>
            <p> A legkorszerűbb pudingkrémek ma már hidegen készülnek. Az un. hideg krémporok a termékleírásban szereplő
                folyadékmennyiség hozzáadásával egyszerűen krémmé keverhetők.
            </p>
            <p> Többnyire 0,5 liter folyadékhoz 20 dkg hideg krémpor szükséges.
            </p>


            <h3>Az aranykrém anyaghányada:</h3>
            <ul>
                <li> · Tej 0,5 liter</li>
                <li> · Cukor 50 dkg</li>
                <li> · Vaníliás krémpor 5 dkg</li>
                <li> · Tojássárgája 3 db</li>
                <li> · Vaníliarúd 1/2 db</li>
                <li>
                    · Vaj vagy margarin 75 dkg</li>
            </ul>











            <p> A receptben szereplő anyagokból - a vaj kivételével - krémet főzünk. Kihűlés után a vajjal kihabosítjuk.
            </p>


            <h2>A vajkrémek Ízesítése</h2>

            <p> Az alapvajkrémet tetszés szerint ízesíthetjük, elnevezése is a hozzáadott ízesítő alapján történik. Az
                alábbiakban egy kg alapvajkrém ízesítéséhez szükséges mennyiségek szerepelnek.
            </p>


            <p> A gyümölcsös vajkrémek ízesítésére leggyakrabban gyümölcsvelőt vagy friss gyümölcsöt használunk, de
                ízesíthetjük gyümölcslével vagy gyümölcsszörppel.
            </p>
            <p> Gyümölcsvelőből 15, friss gyümölcsből 25 dkg szükséges.</p>
            <p> Gyümölcslevet a narancs és citrom ízű vajkrémek készítésekor használunk, alapvajkrém kg-onként 1 dl-t.
            </p>
            <p> Intenzívebb ízt néhány csepp citromsav hozzáadásával kapunk.
            </p>
            <p> Gyümölcsszörpből - legtöbbször málna-, meggy-, ribiszkeszörpöt használunk - 15 dkg szükséges.
            </p>
            <p> A gyümölcsízesítésű vajkrémekhez friss vagy cukrozott darabos gyümölcsöket is adagolhatunk, és
                engedélyezett
                ételfestékkel színezhetők.
            </p>
            <p> A diós vajkrémet 15 dkg finomra őrölt dióval és 3 cl rummal ízesíthetjük. A fehér mandulás vajkrémhez 3
                cl
                cseresznyepálinkával lepuhított 20 dkg egyszeres marcipán kell. A barna mandulás vajkrém 10 dkg finomra
                őrölt pörkölt mandulát tartalmaz. A mogyorós vajkrémet ízesíthetjük 15 dkg darált pörkölt mogyoróval,
                vagy
                10 dkg mogyorópralinéval. A gesztenyés vajkrémhez legalább 40 dkg gesztenyepüré és 0,5 dl rum szükséges.
                A
                kávés vajkrémet 1 dkg meleg vízben oldott Nescaféval ízesítjük. A karamell vajkrémhez 15 dkg cukrot
                megolvasztunk. A barnára olvadt cukrot 1 dl vízzel felöntjük, és sűrűn folyósra besűrítjük, kihűlve
                keverjük
                a krémhez. A túróval dúsított ízesített vajkrémhez 30 dkg finoman áttört túrót, 1 dkg
                citromhéjreszeléket és
                1 dkg vanílincukrot adunk.</p>



            <h2>A párizsi krém</h2>

            <p> A legintenzívebben csokoládés ízű, sötétbarna színű finom csokoládés krém. Hosszabb ideig eltartható,
                többnyire csemegék töltésére használjuk.
            </p>
            <h3> Anyaghányada:</h3>
            <ul>
                <li>Cukor 50 dkg
                </li>
                <li> Vaj 50 dkg</li>
                <li> Kakaópor 20 dkg</li>
                <li> Tejszín 3,5 dl</li>

            </ul>
      

            <p>A tejszínt a cukorral felforraljuk, hozzáadjuk a kakaóport és a vaj negyed részét, majd ezt
                besűrítjük. Kihűlve a visszamaradt vajjal habosra keverjük.
            </p>


            <p> A Rokokó-krém párizsi krém és alapvajkrém 1-1 arányú keveréke. Felhasználható a Rokokó torta, a Stefánia
                torta, Piramis és más szeletek töltéséhez.
            </p>


            Trüffel krém

            <p> A különleges, extra minőségű krémhez 0,5 liter tejszínt felfőzünk 50 dkg csokoládéval. Kihűlve jól
                kihabosítjuk. A Trüffel krém különleges torták, csemegék és bonbonok tölteléke.
            </p>


            <p> Előző oldal: Tejszínkrémek
                Következő oldal: Tojáskrémek
                Tartalomjegyzék
            </p>

        </div>
    </section>
</body>

</html>