<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Főtt cukorkészítmények</title>
</head>

<body>
    <div class="wrapper">

        <h1>Főtt cukorkészítmények</h1>



        <p> A cukor vízben jól oldódik. A cukoroldat egy adott hőmérsékleten:</p>
        <p>
        <ul>
            <li>telítetlen,</li>
            <li> telitett,</li>
            <li> túltelített.</li>

        </ul>


        </p>





        <p> A telítetlen oldat még további cukrot képes oldani. A telített cukoroldat több cukrot nem vesz fel. A
            túltelített oldatból a cukor pedig kiválik, kikristályosodik. A cukoroldat hőmérsékletének változásával a
            telítettség is változik. Ha pl. a telített cukoroldat hőmérsékletét, emeljük, ismét telítetlenné válik, és
            további cukormennyiséget tud oldani.</p>

        <p> Tehát minél magasabb az oldat hőmérséklete, annál több cukor oldására képes. A mind töményebb, magasabb
            hőmérsékletű főzetből más és más cukorkészítmény lesz. A cukorfőzet készítése tiszta, zsiradékmentes
            edényben
            történjék. A tisztátlan edényben főzött cukoroldat lehűlés közben könnyem kristályosodik ("dögös lesz"), ez
            rontja a termék minőségét.</p>
        <p>
            Egy kg cukorhoz 3-4 dl víz szükséges. A cukrot teljes oldódásáig fakanállal kevergessük, hogy le ne égjen. A
            felforrt oldat felszínén felgyülemlett szennyeződést, habot szűrőkanállal szedjük le. A főzőedény oldalára
            rakódott cukrot hideg vízbe mártott ecsettel össze kell mosni. Tökéletesen összemosódik, ha forrás közben
            fedővel letakarjuk. A kívánt sűrűség elérését hőmérővel, vagy kézi próbával ellenőrizzük. A hőmérő lehet
            Celsius
            fokbeosztású.</p>



        <p>A cukorfőzés menete un. kézi próbákkal ellenőrizhető.</p>

        <p> Gyenge száll: 103-105 C°-on a szirupba mártott fakanálról vett, mint a hüvelyk és mutatóujj között, az újjak
            összezárása és széthúzása közben 1... 2 cm-re széthúzható szakadás nélkül.
        </p>
        <p> Erős szál: 107-108 C°-on a fenti művelettel 3.. 4 cm húzható szakadás nélkül.
        </p>
        <p> Gyenge golyó: A mintából hideg vízbe mártva gyenge golyó alakítható ki 115-116 C°-on.
        </p>
        <p> Erős golyó: 118-122 C°-on a próbával nehezebben formázható, kemény golyót ad.
        </p>
        <p></p> Gyenge törés: Az ismertetett mintavétellel lapot formálunk a hideg vízben, a minta hajlítható, de már
        törésre is
        hajlamos. A foghoz nyomva odaragad. Kb. 138 C°-on lehet.

        <p> Erős törés: A hideg vízbe mártott mintából kemény, törős lap formázható. A foghoz nyomva nem ragad oda. Kb.
            140-145 C° a massza hőmérséklete. Karamelldíszek, virágok készítésére alkalmas.
        </p>
        <p> 115 C° felett alkalmazható a mártóvillával a hurokpróba (hólyagpróba) is.
        </p>
        <p> Gyenge hólyag: A dróthurkot a szirupba mártva rajta cukorhártya képződik. Ha ráfúvás hatására hólyag
            keletkezik,
            mely azonnal el is pattan, kb. 112-115C°-os a szirup és Fondantnak alkalmas.
        </p>
        <p> Erős hólyag: A dróthurkon képződött hártyából fúvott hólyag nem pattan el, hanem elszáll. 115-120 C°-os a
            szirup, tojáshab (Wind-massza) készítéséhez alkalmas.
        </p>
        <p> Az egyre töményebb cukorfőzetekből a leggyakrabban használt cukor-készítmények a hígító cukoroldat, a
            fondán, és
            a karamell.
        </p>


        <h2>Hígító cukoroldat</h2>



        <p> 1 kg cukor, 3,5-4 dl víz előbbiek szerint készített főzete. Forrási hőmérséklete 103 C°, kézi próbája a
            gyengeszál. Ez a leggyengébb, legtöbb vizet tartalmazó cukoroldat, ezért szobahőmérsékleten még nem
            telített. A
            hígító cukoroldat (leiter cukor) felhasználása igen sokrétű. Használjuk áthúzó fondánok hígítására, burkoló
            marcipánok kenésére, egyes készítmények fényezésére, magtöltetek forrázására, puncstöltet készítésére, stb.
        </p>


        <h2> Fondán</h2>



        <p> Kristályos szerkezetű, szilárd halmazállapotú, 10-15 % víztartalmú cukorkészítmény. Készítéséhez cukor
            kg-onként
            3,5 dl vizet veszünk és lehabozott, kristályszemcse nélküli főzetet készítünk. A fondán besűrítése 115 C°-on
            történik, kézipróbája a golyópróba. Az elkészült "telített" cukoroldat lehűlve "túltelítetté" válik, és
            kikristályosodásra hajlamos. A folyamatot szennyeződés, cukorszemcse vagy por gyorsítja. A kristályosodás
            megakadályozása, illetve lassítása céljából adagolunk a fondánhoz - főzés közben 15-20 % keményítőszörpöt
            vagy
            invertcukrot. A leggyakoribb készítési mód, amikor a főzeten belül hozunk létre invertcukrot. Szaknyelven "
            invertálunk". Ez sav hozzáadásával történik, leggyakrabban ecet adagolásával.
        </p>
        <p> A megfelelő töménységűre besűrített cukoroldatból "táblázással" nyerünk kész fondant. Táblázás alatt gyors
            mozgatással és hűtéssel sok kristálygócot képezünk az erre rakódó újabb kristályszemcsék végül is az egész
            cukormennyiség szilárd halmazállapotúvá, alakítják.
        </p>
        <p> A fondant ma már általában géppel táblázzák (fondángép), de én a kézi táblázást mutatom be nektek.
        </p>
        <p> Kézi táblázást vízzel bepermetezett márványasztalon végzünk. A cukorfőzet tetejét is vízzel permetezzük, és
            miután 40 C°-ra (langyos) lehűlt, nyeles fémlapáttal újra és újra átforgatjuk (széléről befelé) a teljes
            kihűlésig. A forgatással elősegítjük a kristálygócok képződését, majd fokozatosan tejszerűvé, végül teljesen
            fehérré és szilárddá válik a fondán. Utolsó mozzanatként átgyúrjuk.
        </p>
        <p> Ha nincsen márványasztalunk, akkor abban az edényben, amiben főztük, abban is ki lehet hűteni, csak
            folyamatosan
            kevergetni kell. Ugyanúgy mintha tábláznánk a márványlapon.
        </p>
        <p> A már táblázott és tárolóedényben elhelyezett fondán felületét vízzel bepermetezzük, vagy megnedvesített
            konyharuhával letakarjuk, hogy megóvjuk a kiszáradástól.
        </p>


        <h2> Karamell</h2>



        <p> Üvegszerű (amorf), már igen kevés vizet tartalmazó cukorkészítmény.
        </p>
        <p> A cukorfőzet a már ismert módon készül, invertáljuk, mint a fondant és 145 C°-ra besűrítjük, illetve főzzük.
            Kézipróbája a "törési próba", amelynél pattanva, szilánkszerűen törik a hideg vízbe vitt minta.
        </p>


        <h3> Felhasználás, illetve további megmunkálás szerint megkülönböztetünk:</h3>
        
     
     <ul>
         <li> mártókaramellt,</li>
         <li> öntött karamellt,</li>
         <li >húzott karamellt és</li>
         <li>  fúvott karamellt.</li>
    </ul>
       
       
       
      


       <p> Előző oldal: Cukrászati félkésztermékek
        Következő oldal: Olvasztott cukorkészítmények
        Tartalomjegyzék</p>



       
    </div>
</body>

</html>