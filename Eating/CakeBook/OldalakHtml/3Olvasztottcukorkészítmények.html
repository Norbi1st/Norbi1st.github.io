<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Olvasztott cukorkészítmények</title>
</head>

<body>
       <h1>Olvasztott cukorkészítmények</h1>

    <section>

     


        <p> Cukorkészítmény nemcsak főzetből készíthető, hanem olvasztás útján is. Olvasztásnak azt a műveletet
            nevezzük, amikor hőkezeléssel szilárd halmazállapotú cukrot folyékonnyá alakítunk. Tiszta, nyeles edényben,
            állandó keveréssel végezzük a cukor olvasztását. A cukor, tisztaságától függően 145-150 C°-on olvad, 160
            C°-nál már megindul a cukor bomlása. Az olvasztott cukorkészítmények tehát sem vizet, sem kristályosodást
            gátló anyagot nem tartalmaznak.

        </p>

        <h2>Az olvasztott cukorkészítmény lehet:</h2>


        <ul>
            <li> doboscukor,</li>
            <li> grillázs és</li>
            <li>cukorfesték</li>
        </ul>





        <h2>Doboscukor</h2>



        <p> A doboscukrot tiszta, fehér színű cukorból kell olvasztani, hogy szép aranysárga, áttetsző készítményt
            kapjunk. Többnyire mokkacukrot, hókristályt vagy finomított kristálycukrot használunk, mert a sötétebb,
            sárgás színárnyalatú cukorból kevésbé szép doboscukor készíthető. A doboscukor vizet, kristályosodást gátló
            anyagokat nem tartalmaz.

            A dobostető lapot áthúzásra elő kell készítni, vékonyan körbevágjuk, morzsától, liszttől megtisztítjuk.
            Sima, egyszínű és nem morzsalékos lapból készíthető szép dobostető.

            A megolvadt cukrot gyorsan és egyenletesen szétkenjük a lapon, majd zsírozott, erős un. doboskéssel
            felszeleteljük. A művelet addig kell elvégezni, míg a cukor meg nem szilárdult (kihűlt), ugyanis ekkor már
            törik, nem használható.
        </p>


        <h2> Grillázs</h2>



        <h3></h3>A grillázs összetétele</h3>
        <ul>
            <li>50 % doboscukor,</li>
            <li> 50 % magőrlemény.</li>
        </ul>






        <p> A finomabb grillázs készülhet mandulából, dióból, mogyoróból, földimogyoróból, kókuszreszelékből, sőt
            napraforgómagból is. Az olajosmagvat használhatjuk nyers és pörkölt állapotában finomra vagy durvábbra
            darálva vagy szeletelve. A grillázs készítésekor először megolvasztjuk a cukrot, majd hozzáadjuk a
            magőrleményt, jól összekeverjük és (zsírozott) felületű márványasztalra, esetleg sütőlemezre öntjük. Ezután
            olajozott nyújtófával a kívánt nagyságúra, vastagságúra nyújtjuk, vagy grillázspréssel formázzuk, esetleg
            kézzel, formákkal alakítjuk. A megmunkálás addig végezhető, amíg meg nem dermedt. A megdermedt grillázst
            gőzmentes sütőben meglágyítjuk, majd felhasználása igen széles körű. Felhasználható különböző sütemények
            készítéséhez, tortaszelet tetőlapnak, díszítőelemek készítéséhez stb.

        </p>

        <h2> Cukorfesték</h2>



        <p> Színezőanyag, szakmai elnevezése kulőr vagy koller. Készítése az olvasztott cukor (doboscukor)
            továbbhevítése útján történik. A hevítés addig tart, amíg színe sötétbarna nem lesz, és a bomlástermékektől
            fehér füst távozik a cukorból. Ezután forró vízzel óvatosan felöntjük, ismét felforraljuk, és megfelelően
            besűrítjük. Ha kihűlt, tárolóedénybe, vagy kiöntő üvegbe töltjük.
        </p>


        <p> Előző oldal: Főtt Cukorkészítmények
            Következő oldal: Töltelékek
            Tartalomjegyzék
        </p>



    </section>
</body>

</html>