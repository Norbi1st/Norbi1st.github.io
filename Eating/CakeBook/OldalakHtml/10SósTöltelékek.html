<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>10.-Sós Töltelékek</title>
</head>

<body>
    <h1>10.-Sós Töltelékek</h1>
    <section>
        <div class="wrapper">
            <h2> Sós töltelékek</h2>





            <p> A sós töltelékek sós teasüteméyek és néhány darabáru (sajtos roló, sonkás croissant, káposztás rudacska
                stb.) töltésére használjuk.
            </p>
            <p> Két csoportba oszthatók: krémekre és nyers töltelékekre.
            </p>


            <p> A sós krémek kihabosított állapotban a kisült sóssütemények töltelékei. Ezek közül legfontosabb a
                sajtkrém.
            </p>


            <h3> Anyaghányada:</h3>
            <ul>
                <li>Tejszín 1 liter,</li>
                <li>Reszelt sajt 40 dkg</li>
                <li> Vaj 40 dkg</li>
                <li> Só 5 dkg</li>
                <li>Tojássárgája 26 dkg</li>

            </ul>


            <p> A vaj kivételével az összes nyersanyagot üstben elkeverjük, nyílt lángon állandó keverés mellett
                felforraljuk. Kihűlés után a vajjal kihabosítjuk. Olcsóbb készítményeknél a tejszín tejjel
                helyettesíthető. Ha csökkentjük a sajt vagy a tojássárgája mennyiségét ezt liszt hozzáadásával pótoljuk,
                hogy elérjük a krém kellő sűrűségét.

            </p>



            <p> A májkrémek legegyszerűbben kenőmájasból, vagy dobozos konzerv-májkrémekből készülnek (sertésmájkrém,
                libamájkrém, tyúkmájkrém). A készen beszerzett májkrémalapokat fűszerezzük borssal, sóval, kevés
                brandyvel majd vajjal kihabosítjuk.
            </p>

            <p>
                A tojáskrémhez a főtt, áttört tojássárgákat fűszerezzük sóval, fehér borssal, mustárral. Ezután vajjal
                kikeverjük és a többi krémhez hasonlóan nyomózsákból töltjük.
            </p>

            <p>
                A nyers töltelékeket sütés előtt töltjük a sós tésztákba.
            </p>

            <p>
                A sonka tölteléket pácolt vagy füstölt sonkából készítjük. A finomra darált sonkát, esetleg tarját
                fűszerezzük pirospaprikával, törött borssal és sóval. Egy kg-ra számítva 12-15 db tojássárgájával
                elkeverve töltjük a sonkás párnát, hasét stb.
            </p>
            <p> A sonkatöltelék mintájára készíthetünk szalámis tölteléket és kolbászos tölteléket is.
            </p>


            <p> A káposzta töltelékhez a megtisztított fejes káposztát lereszeljük, besózzuk. Közben lábasban zsiradékot
                melegítünk, ebben kevés cukrot barnára pirítunk. Ezután a sózott levet engedett káposztát kinyomkodjuk
                és beletesszük a zsiradékba, kevergetés közben arany barnára pirítjuk a káposztát és őrölt borssal
                fűszerezzük. Tiroli rétes, káposztás rudacskák, hasé, kifli töltésére használjuk.

            </p>


            <p>
                Előző oldal: Egyéb édes töltelékek
                Következő oldal: Bevonóanyagok
                Tartalomjegyzék</p>
        </div>
    </section>
</body>

</html>